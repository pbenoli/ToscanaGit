 <!DOCTYPE html>
<html>
	<head>
		<title>Monte San Savino</title>
		<meta charset="utf-8">
		<link href="css/Monte_San_Savino.css" rel="stylesheet" type="text/css">
	</head>
	<body>
		<img id="cartina" src="images/Mappa_Monte_San_Savino.png">
		<img id="stemma" src="images/Stemma_Monte_San_Savino.png">
		<section id="testo">
		<header>
			<h1 id="titolo" >MONTE S. SAVINO</h1>
		</header>
		<section id="segnalibri">
			
			<ul>	
				<li><a href='#elenco_comuni'>Vai agli altri comuni</a></li>
				<li><a href='#locazione'>Vai alla posizione</a></li>
				<li><a href='#storia'>Vai alla storia</a></li>
				<li><a href='#popolazione'>Vai alla popolazione</a></li>
				<li><a href='#territorio'>Vai al territorio</a></li>
				<li><a href='#chiese'>Vai alle chiese</a></li>
			</ul>
		</section>
		<section id ="elenco_comuni">
			<h2>Altri comuni della zona.</h2>
			<nav>
				<ul>
					<section id = "comuni1">
						<li id="Anghiari"> <a href="Anghiari.html" >Anghiari</a></li>
						<li id="Arezzo"> <a href="Arezzo.html" >Arezzo</a></li>
						<li id="Capolona"> <a href="Capolona.html" >Capolona</a></li>
						<li id="Castiglion_Fibocchi"> <a href="Castiglion_Fibocchi.html" >Castiglion Fibocchi</a></li>
						<li id="Castiglion_Fiorentino"> <a href="Castiglion_Fiorentino.html" >Castiglion Fiorentino</a></li>
						<li id="Chianciano"> <a href="Chianciano.html" >Chianciano</a></li>
						<li id="Chiusi"> <a href="Chiusi.html" >Chiusi</a></li>
						<li id="Civitella_in_Val_di_Chiana"> <a href="Civitella_in_Val_di_Chiana.html" >Civitella in Val di Chiana</a></li>
						<li id="Cortona"> <a href="Cortona.html" >Cortona</a></li>
						<li id="Foiano_della_Chiana"> <a href="Foiano_della_Chiana.html" >Foiano della Chiana</a></li>
					</section>
				</ul>
				<ul>
					<section id="comuni2">
						<li id="Laterina"> <a href="Laterina.html" >Laterina</a></li>
						<li id="Marciano_della_Chiana"> <a href="Marciano_della_Chiana.html" >Marciano della Chiana</a></li>
						<li id="Monte_San_Savino"> <a href="Monte_San_Savino.html" >Monte San Savino</a></li>
						<li id="Monte_Santa_Maria_Tiberina"> <a href="Monte_Santa_Maria_Tiberina.html" >Monte Santa Maria Tiberina</a></li>
						<li id="Montepulciano"> <a href="Montepulciano.html" >Montepulciano</a></li>
						<li id="Monterchi"> <a href="Monterchi.html" >Monterchi</a></li>
						<li id="Pienza"> <a href="Pienza.html" >Pienza</a></li>
						<li id="Sinalunga"> <a href="Sinalunga.html" >Sinalunga</a></li>
						<li id="Subbiano"> <a href="Subbiano.html" >Subbiano</a></li>
						<li id="Torrita_di_Siena"> <a href="Torrita_di_Siena.html" >Torrita di Siena</a></li>
					</section>
				</ul>
			</nav>
		</section>
		
		<h2>Dove si trova?</h2>
			
		<section id="locazione">
			<p>
				MONTE S.SAVINO, o DI SANSOVINO in Val di
				Chiana. <br> – Grossa e nobil Terra, capo luogo di Comunità e
				di Giurisdizione con chiesa arecipresbiterale (SS. <br> Egidio e
				Savino) nella Diocesi e Compartimento di Arezzo.
				Risiede sulla sommità di un colle facente parte del monte
				di Palazzuolo che gli sovrasta dalla parte di maestro sulla
				strada Regia di Arezzo a Siena, a una elevatezza di 600
				braccia fiorentine, fra il grado 29° 23’ di longitudine e il
				grado 43° 20’ 1" di latitudine, 13 miglia a libeccio di
				Arezzo; 6 miglia a maestro di Lucignano; 10 miglia a
				ponente di Castiglion Fiorentino, e 22 miglia a levante di
				Siena.
			</p>
		</section>
		
		<h2>Un po' di storia.</h2>
		
		<section id="storia">
			<p> 
				Questa Terra, già castello, al pari di molti altri paesi dovè
				prendere il nome dal santo titolare della sua chiesa
				parrocchiale (S.  Sabino).
				Della chiesa plebana di S. Savino si hanno notizie fino dal
				secolo XI, quando questo luogo si appellava in
				Barbajano, prima di tutto in un istrumento del novembre
				1072 dell’Archivio della cattedrale d’Arezzo, in cui si
				tratta di una cospicua donazione fatta al capitolo aretino
				da due fratelli, figli, di un conte Benzolino, di varie
				possessioni ereditate da un loro fratello, forse uterino,
				cioè dal conte Rigone nel fu Conte Rodolfo; i quali beni si
				dichiarano compresi nel piviere di S. Savino sito
				Barbajano. <br> Aggiungasi che nell’anno 1073 un tale
				Liutolfo figlio del fu Ildebrando offrì alla badia
				de’Benedettini di S. Fiora e Lucilla di Arezzo un manso
				posto infra plebem S. Savini in Barbajano; la qual
				donazione fu confermata dieci anni dopo da Costantino
				vescovo di Arezzo.
				Nel 1083 Ranieri di Teuzzone con altri due fratelli,
				Morando e Guglielmo, stando in Arezzo offrirono alla
				badia di S.  Maria d’Agnano altre sostanze ch’essi
				possedevano nei pivieri di S. Maria al Toppo, di S. Felice
				a Lucignano, di S. Pietro in Ugello (a Marciano) e di S.
				Sabino in Barbajano, e segnatamente il giuspadronato
				delle chiese di S. Martino a Fabbrica in loco Quarantola,
				e di quella di S. Cristofano a Nasciano con tutti i loro
				diritti e giurisdizioni.
				Nel 1109 Giovanni del fu Teuzzone (forse un altro
				fratello dei tre sopra nominati della consorteria degli
				Ubertini) donò al Monastero stesso d’Agnano alcuni beni
				del contado aretino situati nel piviere di S. Sabino in
				Barbajano, dove domandavasi al Colle; lo che accadeva
				nell’anno medesimo in cui altra pia persona donava
				all’Eremo di Cama ldoli alcune terre situate nel distretto
				del piviere di S. Savino in Barbajano, e precisamente
				nella Corte di Vertighe.
				Anche nel 1131 Wuinildo del fu Pagano e Berta del fu
				Guglielmo sua moglie, mentre abitavano nel Castello di
				Marciano in Val di Chiana, donarono alla stessa badia
				d’Agnano la chiesa di S.> Quirico a Vicione (Battifolle in
				Val di Chiana) con i beni ad essa annessi, situati nel
				piviere di S. Maria al Toppo, nelle corti o distretti dei due
				Vicioni, a partire dal torrente Vingone fino a Toro, e dal
				fiume Chiana fino a Barbajano. <br> – (ANNAL. CAMALD.
				T.  III.). <br> Vedere BATTIFOLLE di Val di Chiana.
				Questi ultimi due documenti bastano essi soli per
				assicurare che la pieve di S. Savino a Barbajano
				corrispondeva alla chiesa battesimale da cui sembra che
				avesse origine e nome il castello, poi Terra del Monte S.
				Savino.
				Fino a che pertanto non s’incontreranno documenti
				relativi alla chiesa parrocchiale di S. Savino a Barbajano,
				o al Castello di Monte S. Savino di una più vetusta età,
				non si può senza tema d’ingannarci, o d’ingannare,
				azzardare di supporre come fece il monaco D. Agostino
				Fortunio, autore di una Cronichetta del Monte S. Savino in
				Toscana l’esistenza del castello in discorso anteriore al
				sec. XI.
				Progredendo verso il secolo XIII s’incontra nel 1228 una
				determinazione presa da Martino vescovo di Arezzo, il
				quale avendo trovato le chiese di S. Maria di Vertighe e di
				S. Agata, entrambe del pievanato del Monte S. Savino,
				male amministrate, le consegnò all’abate del monastero di
				S. Maria di Agnano, perchè d’allora in poi egli ed i suoi
				successori nominassero i respettivi rettori, salva però la
				dipendenza e il solito tributo di 4 soldi ai vescovi di
				Arezzo, e la dovuta reverenza al pievano del Monte S.
				Savino.
				Della chiesa di S. Maria di Vertighe, ora convento di Frati
				Francescani, se ne farà parola all’Articolo VERTIGHE. <br> –
				Quella di S. Agata fuori del Castello di Monte S. Savino,
				fu parrocchia prima di padronato dei Camaldolensi di
				Agnano, poi di quelli degli Angioli di Firenze fino al
				1791, epoca della sua soppressione.
				Dopo aver accennato di volo alcune notizie ecclesiastiche,
				dalle quali forse si debbono ripetere quelle poche civili
				che ne conseguitarono relativamente al paese del Monte S.
				Savino, passerò a far parola delle vicende politiche, cui
				dal 1200 fino alla nostra età fu esso soggetto. <br> Dico dal
				1200, poichè nulla di certo la storia ci ha lasciato di questo
				castello, checchè il monaco Camaldolense don Agostino
				Fortunio nella citata Cronichetta del Monte San Savino in
				Toscana dicesse cose maravigliose e stupende,
				attribuendone perfino la prima origine al patriarca Noè!!!
				Ma lasciando ne’loro abbandonati scaffali cotesta sorta di
				libri, dirò che Montesansavino nel 1282 era già paese di
				qualche considerazione come quello che aveva i propri
				magnati o cattani di fazione guelfa della consorteria degli
				Ubertini fondatori e patroni della badia d’Agnano. –
				(ANNAL. CAMALD. T. V.). <br>
				Il Monte S. Savino a quel tempo doveva aver forma di
				castello tostochè vi si fortificarono i Guelfi discacciati
				d’Arezzo, i quali ottenuta ch’ebbero a loro sostegno
				l’amicizia della Signoria di Firenze, diedero occasione ad
				una nuova guerra tra il Comune di Firenze di parte Guelfa
				e quello di Arezzo di parte ghibellina; guerra che fu il
				preludio della gran giornata di Campaldino, dove rimase
				oppresso e rotto l’esercito aretino. <br> In conseguenza della
				qual giornata campale l’oste fiorentina innanzi che si
				riconducesse a casa, presidiò in Val di Chiana Castiglion
				Fiorentino, Montecchio, Civitella, Lucignano e Monte
				Sansavino, molte delle quali castella furono armata mano
				in quell’occasione conquistate, sebbene alcune di esse già
				guadagnate prima. <br> Di questo numero era Monte San
				Savino, il quale riguardavasi dal governo di Firenze qual
				baluardo di frontiera anche nel 1306 quando i Tarlati
				cacciarono da Arezzo i Guelfi che erano stati rimessi in
				patria con l’aiuto di Uguccione della Faggiuola. <br> Per la
				qual cosa i Fiorentini nel maggio di detto anno con 200
				cavalieri, un certo numero di fanti e la masnada de
				Catalani col maliscalco del duca di Calabria vicario Regio
				della Repubblica fiorentiua, cavalcarono infino al Monte
				Sansavino, che infin da quel tempo era della repubblica, e
				di là andarono a danneggiare il contado d’Arezzo,
				ardendo e guastando il paese insino alle porte della città. –
				(G.VILLANI Cronica Lib.VIII.C. 110). <br>
				Una delle pergamene della Certosa di Firenze,
				attualmente nel Regio archivio diplomatico ci fornisce la
				conferma che Monte Sansavino alla predetta epoca era
				sotto la custodia della Repubblica Fiorentina, mentre nel
				primo giugno 1310 fu data la consegna del castel del
				Monte Sansavino al nuovo capitano di guerra Monte
				figlio del fu Mannino Acciajoli cittadino fiorentino per
				mano di Nello della Torre notaro e ufiziale del Comune a
				Monte Sansavino.
				Ma giunti alla fine di settembre del 1335 cotesto paese
				cadde nelle mani di un tale che ne fece orribile scempio.
				Imperocchè appena gli abitanti di Monte Sansavino
				intesero la grave sconfitta de’Fiorentini all’Altopascio,
				spaventati dall’evento si renderono alle intimazioni
				mandate da Guido Tarlati vescovo e signore di Arezzo, il
				quale, dopo essersi impadronito del castello, per asserto di
				Giovanni Villani istorico contemporaneo (Lib. IX Cap.
				314 della sua Cronica), fece abbattere le mura alla detta
				terra, perchè v’erano molti guelfi e avevano mandato
				aiuto di loro gente all’oste de’Fiorentini.”
				“E poi a dì 11 maggio vegnente vi cavalcò il vescovo
				Guido con sua gente, e trasse del castello tutti i terrazzani,
				arse e fece disfare tutta la terra, che non vi rimase pietra
				sopra pietra; e sì v’avea più di mille abitanti, che tutti gli
				disperse quà e là, acciocchè mai non potessero rifare la
				terra.” (Opera cit.).
				Peraltro che lo scempio non fosse tanto grande quanto ce
				lo rappresenta lo storico fiorentino, e che Monte
				Sansavino tornasse in breve ad essere abitato di gente e di
				case, lo dà a conoscere il fatto del 1337, quando Pier
				Saccone Tarlati sottopose la città di Arezzo col suo
				contado alla potestà e dominio de’Fiorentini, cui poco
				dopo tenne dietro altro accordo, mercè del quale si
				rilasciarono ai Perugini per otto anni e mezzo le terre e
				distretti di Fojano, di Lucignano, del Monte Sansavino e
				di Anghiari. – (AMMIR. Istor. Fior. Lib.VIII.).  <br>
				Anche un istrumento dell’8 dicembre 1338 fu rogato nel
				castel di Civitella da Tuccio figlio di ser Guidone notaro
				del Monte Sansavino, cui assisterono fra i testimoni
				Naldo Grazioli di detto luogo e don Giovanni monaco e
				priore della chiesa di S. Gaudenzio presso il Monte
				Sansavino.
				Finalmente nel 1385 dopo esser tornato Arezzo e tutto il
				suo contado all’obbedienza del Comune di Firenze, e
				dopo essersi largamente disputato tra la stessa Repubblica
				ed i Sanesi per conto delle castella che questi tenevano del
				territorio di Arezzo, ambedue le parti risolverono di
				rimettere all’arbitrio de’Bolognesi la vertenza sopra la
				terra di Lucignano che si era data ai Fiorentini, e che
				intanto i Sanesi rendessero alla Repubblica di Firenze le
				terre e castella del Monte Sansavino, di Palazzuolo, di
				Gargonza e di S. Pancrazio in Val d’Ambra. <br> Appena che il
				Monte Sansavino fu per effetto del lodo suddetto rilasciato
				libero al Comune di Firenze, la Signoria concedè agli
				abitanti di detta Terra, che all’arme del paese
				inquartassero quella del giglio rosso in campo bianco della
				repubblica fiorentina, la quale poco dopo destinò Monte
				Sansavino sede di un capitano. – (AMMIR. Istor. fior. lib.
				XV).  <br>
				Fu in detta circostanza che il Comune di Firenze sotto dì 6
				novembre 1385 accordò ai Montesansavinesi onorevoli
				capitolazioni, state in seguito dalla Signoria confermate
				negli anni 1481, e 1514.
				Si rinnovarono però in quel popolo le angosce, sia nel
				1440 all’occasione della guerra mossa ai Fiorentini dal re
				Alfonso d’Aragona, sia quando nel 1478 con maggior
				rabbia e più poderosa oste i Papalini ed i Napoletani
				invasero la Val di Chiana ed il Chianti, accampandosi fra
				Civitella e la Castellina. <br> Avvegnachè l’esercito fiorentino
				per quanto fosse propinquo tre miglia al Monte Sansavino,
				per la disunione de’suoi capitani perdè l’occasione di
				soccorrere quegli abitanti, i quali per timore di un
				saccheggio a dì 4 novembre di detto anno inviarono i loro
				sindaci a intavolare capitolazioni col nemico con la
				promessa di arrendersi, salvo l’avere e le persone, ogni
				qualvolta dentro gli otto dì della tregua non fossero stati
				occorsi. <br> Terminato il tempo prescritto, i nemici di fronte
				alle genti nostre (dice il Machiavelli) quel castello
				occuparono. <br> Ma essendo sopraggiunto il verno, quell’oste
				per ridursi alle stanze in luoghi comodi, dentro il territorio
				sanese si ritirò. <br> Frattanto per opera di Lorenzo il
				Magnifico riconciliatisi i Fiorentini col re di Napoli, e
				quindi col Papa, furono loro restituite col Monte
				Sansavino le castella che il duca di Calabria, generale
				dell’esercito napoletano, alla custodia de’Sanesi aveva
				affidato. – (MACHIAVELLI, Istor. Fior. Lib. VIII).  <br>
				Due altre volte finalmente il Monte Sansavino aprì le
				porte al primo romore di ostilità; vale a dire nell’estate del
				1502, quando senza aspettare nè assedio, nè assalto li rese
				a una mano di armati inviati costà da Vitellozzo Vitelli,
				che poco innanzi aveva cacciato la guarnigione fiorentina
				dalla città d’Arezzo, sebbene al 20 settembre dello stesso
				anno Montesansavino tornasse alla devozione della
				Repubblica, dalla quale i suoi abitanti impetrarono le
				consuete esenzioni.
				La seconda volta che il popolo di Montesansavino accolse
				truppe straniere, fu pochi giorni innanzi la battaglia di
				Scannagallo presso Marciano sulla fine di luglio del 1554)
				quando quel magistrato comunitativo, più ardito del
				comandante del castello, il quale non sapendo che partito
				prendersi, se n’era fuggito, negò all’intimazione avuta di
				somministrare vettovaglie all’esercito franco-sanese
				comandato dal maresciallo Strozzi, onde questo voltosi
				contro il castello non durò molta fatica a costringere quei
				di dentro a discrezione; e che peggio non gli avvenisse,
				aggiunge l’Ammirato, fu causa il rispetto portato al Papa
				Giulio III nativo del luogo. – (AMMIR. Istor. Fior. Lib.
				XXVIII).  <br>
				Già quattr’anni innanzi la capitolazione di Siena questo
				paese dal duca Cosimo era stato dato in feudo con titolo
				di contea a Baldovino di Monte, fratello del Pontefice
				allora creato. <br> L’elezione del quale (20 giugno 1550)
				appena conosciuta dal Cosimo I, egli distaccò dal suo
				governo il paese e territorio di Montesansavino insieme
				con Gargonza, Palazzuolo e Alberoro per farne una
				contea, della quale fa investito il prenominato fratello del
				Pontefice Giulio III coi di lui successori.
				Il privilegio era a favore di Baldovino, de’figli e
				de’discendenti legittimi, da passare in mancanza di questi
				nella linea di Fabiano di Monte, quindi del Cardinale
				Innocenzo, detto il Bertuccio, suo figlio adottivo, a
				condizione che estinte coteste tre linee il feudo del Monte
				Sansavino dovesse tornare alla corona di Toscana, col
				patto al feudatario di non erigervi alcuna fortificazione, e
				d’inviare ogn’anno a Firenze l’omaggio di una tazza di
				argento il giorno festivo di S. Giovanni Battista.
				Godè appena sei anni Baldovino di questa contea, il quale
				con suo testamento nel caso dell’estinzione di sua
				famiglia chiamava all’eredità dello stesso feudo
				Giambattista Simonelli di Orvieto nato da una sua figlia,
				ed i di lui figliuoli maschi per ordine di primogenitura con
				obbligo di prendere il cognome e lo stemma del Monte.
				Estinto il conte Baldovino (anno 1556) fu rinnovato l’atto
				feudale nella persona di Fabiano di Monte figlio
				legittimato del conte, a cui gli uomini del Monte
				Sansavino prestarono giuramento di fedeltà, salva la
				preeminenza di dominio del duca di Firenze.
				Ma il conte Fabiano appena maritato a Vittoria d’Jacopo
				Appiani signor di Piombino si recò in Francia comandante
				di un corpo di truppe inviato da Cosimo I in aiuto del re
				contro gli Ugonotti; dai quali nel 1569 in una giornata
				campale il Conte Fabiano fu ucciso. <br> Alla sua morte
				pertanto si estinse la famiglia di Giulio III, ed il feudo del
				Montesansavino ritornò al Granduca, chiamato per
				testamento dal Conte Fabiano medesimo all’eredità di
				tutti i suoi beni; lo che aprì il campo a lunga fierissima lite
				con i Simonelli di Orvieto, che in mancanza di eredi erano
				stati nominati alla successione dal conte Baldovino primo
				feudatario. <br>
				La seconda infeudazione del Montesansavino seguì nel
				1604, quando il Granduca Ferdinando I, volendo stabilire
				una permuta con la contea di Pitigliano, erose
				nuovamente in feudo con titolo di contea il Monte
				Sansavino a favore del conte Gianantonio Orsini e della
				sua discendenza mascolina legittima e naturale, ed in
				mancanza chiamava quella de’Conti Bertoldo e Cosimo
				Orsini, fratelli dello stesso Conte Gianantonio, loro eredi
				e discendenti maschi. <br> Altronde il conte Orsini con atto
				pubblico del 9 giugno 1604 si obbligò cedere al Gran
				Duca Ferdinando I la sua contea Pitigliano salvo l’assenso
				di Sua Maestà Cesarea. <br> E perchè l’approvazione non
				venne prima del 1608, 1’effettuazione del contratto ebbe
				luogo solamente nel 1609. – Ma nel 1640 per morte del
				conte Alessandro di Bertoldo Orsini senza discendenza, il
				feudo del Monte Sansavino ritornò al Granduca
				Ferdinando II, dal quale per atto pubblico del 19 maggio
				1644 fu concesso vita durante al principe Mattias fratello
				dello stesso sovrano; alla grata memoria del quale signore
				i Montesansavinesi eressero quell’obelisco che vedesi
				nella piazza del loro mercato. <br>
				Mancato nel 1666 il principe Mattias, Monte Sansavino
				con suoi annessi fu dal Granduca medesimo con
				motuproprio del 24 febbrajo 1668 lasciato in
				amministrazione alla Granduchessa sua moglie, Vittoria
				d’Urbino madre e direttrice dell’educazione di Cosimo III.
				La quale Granduchessa, resse per 20 anni questo paese,
				essendo mancata ai vivi nel marzo del 1697, senza che i
				suoi feudatari nè gli altri sudditi Toscani manifestassero
				alcun sentimento di dolore per tale perdita. <br> Ciò non
				ostante il governo del Montesansavino continuò anche
				dopo ad amministrare separatamente dagli altri paesi del
				Granducato fino a che per motuproprio del Granduca
				Francesco II in data dell’8 febbrajo 1745 (stile fior.) la
				Terra del Montesansavino con tutta l’antica contea fu
				riunita al Granducato, e costituitane una comunità di
				questo nome. <br>
				Chiese e Stabilimenti pii. – L’antica chiesa battesimale di
				S. Sabino era situata fuori del castello nel luogo
				denominato tuttora la pieve; quindi col progredire del
				tempo ne fu fabbricata una dentro il paese, e dichiarata
				arcipretura, i cui titoli finalmente a tempi nostri sono stati
				traslocati nella chiesa assai più vasta di S. Agostino dopo
				la soppressione di quella famiglia di religiosi Romitani. <br>
				La qual chiesa di S. Agostino conta la sua prima
				fondazione dal principio del secolo XIV, stata però
				ingrandita nel sec. XVI, avendovi concorso per la parte
				architettonica il celebre Andrea scultore che dalla patria
				ebbe il sopranome di Sansovino, e per la parte pittorica
				Giorgio Vasari, che dipinse nella tribuna. <br>
				Nella chiesa dell’antica arcipretura esiste il deposito di
				Fabiano e di Pier Paolo di Monte, il primo de’quali
				abbandonò il cognome Ciocchi per quello di Monte,
				derivativo della sua patria. <br>
				Da Pier Paolo di Monte nacquero fra gli altri figli
				Giammaria che fu poi Pontefice col nome di Giulio III, e
				Baldovìno nominato primo conte del Montesansavino.
				Lo stesso Pier Paolo di Monte fu gonfaloniere della sua
				patria nel 1512, un anno dopo la promozione alla sacra
				porpora del di lui fratello Antonio, di colui che aprì la
				strada alla grandezza de’suoi nipoti, ed al quale Monte
				Sansavino deve il palazzo di Monte, attualmente pretorio
				con la gran loggia che gli sta dirimpetto, ambedue opere
				di Antonio da Sangallo. <br>
				Oltre il convento degli Agostiniani e gli antichi priorati o
				chiese di S. Agata, di S. Cristofano e di S. Angelo in
				Pranzatojo che i Camaldolensi possedevano a Monte
				Sansavino o nel distretto, vi erano molti altri monasteri;
				fra i quali la soppressa badia di Badicorte
				de’Camaldolensi, rammentata all’Articolo BADICORTE,
				e il convento de’Cappuccini fondato dal Conte Baldovino
				a mezzo miglio circa a libeccio della Terra. <br>
				Fra i conventi tuttora esistenti nella stessa comunità vi è
				quello di S. Maria delle Vertighe, la cui collina diede il
				nome a una delle antiche porte del castello; il qual
				convento, continuamente abitato dai Frati Francescani
				della Riforma, è posto un miglio a levante del
				Montesansavino, mentre dentro il paese esiste sempre un
				monastero di monache Benedettine. <br>
				Tra le pie instituzioni è da rammentarsi un Monte Pio
				fondato nel 1578, cui somministrarono i primi capitali due
				compagnie secolari, che una appellata de’Bianchi e l’altra
				de’Neri. <br>
				In luogo aperto, comodo e ben ventilato è stato fabbricato
				fuori delle mura il nuovo spedale capace di 34 letti,
				comeccchè uno spedaletto esistesse fino dal secolo XII,
				siccome lo dimostra un istrumento del febbrajo 1203 fatto
				in Montesan Savino in cui si tratta di un pezzo di terra
				ortiva posto presso la porta di Vertighe venduta allo
				spedale di S. Giovanni di detto castello. – (ARCH. DIPL.
				FIOR. Carte de’Domenicani di Arezzo). <br>
				In una contrada separata gli Ebrei ebbero in
				Montesansavino, dal secolo XV fino al principio del XIX,
				abitazioni e una scuola, o sinagoga. <br> Tra le famiglie più
				cospicue del Monte primeggia quella de’Ciocchi, ossia di
				Monte, la quale non solamente ha dato un Pontefice, e il
				primo conte di Montesansavino, ma ancora quel Cardinale
				Antonio mercè cui Montesansavino possiede le due più
				belle fabbriche testè rammentate. <br> – Anche le casate
				de’Cattanei, de’Guidalotti, de’Cungi, de’Purazzi e
				de’Bucci Mattei, sono originarie e benemerite del paese,
				perchè da quest’ultima ottennero i Montesansavinesi il
				benefìzio di poter far uso della biblioteca privata di quella
				casa, e alle pie disposizioni de’Cungi e de’Puruzzi devesi
				la fondazione di alcuni posti gratuiti allo studio di Siena e
				di Arezzo in favore dei giovanetti loro concittadini.
				CENSIMENTO della Popolazione della Terra di
				MONTESANSAVINO a tre epoche diverse, divisa per
				famiglie.
			</p>
		</section>
		
		<h2>Informazioni sugli abitanti</h2>
		
		<section id="popolazione">
			<center>
				<table border="5">
					<tr>
						<th>POPOLAZIONE</th>
						
						<th>ANNO 1745</th>
						
						<th>ANNO 1833</th>
						
						<th>ANNO 1839</th>
					</tr>
					<tr>
						<th>Impuberi maschi</th>

						<th>202</th>

						<th>622</th>
				
						<th>599</th>
					</tr>
					<tr>
						<th>Impuberi femmine</th>
					
						<th>331</th>
						
						<th>569</th>
				
						<th>517</th>
					</tr>
					<tr>
						<th>Adulti maschi</th>
			
						<th>376</th>
			
						<th>584</th>
		
						<th>735</th>
					</tr>
					<tr>
						<th>Adulti femmine</th>

						<th>499</th>

						<th>703</th>
	
						<th>839</th>
					</tr>
					<tr>
						<th>Coniugati dei due sessi</th>
		
						<th>997</th>
	
						<th>1273</th>
		
						<th>1321</th>
					</tr>
					<tr>
						<th>Ecclesiastici dei due sessi</th>
		
						<th>143</th>
	
						<th>74</th>
		
						<th>87</th>
					</tr>
					<tr>
						<th>Ebrei dei due sessi</th>
		
						<th>104</th>
			
						<th>---</th>
		
						<th>---</th>
					</tr>
					<tr>
						<th>Numero delle famiglie</th>
		
						<th>597</th>

						<th>691</th>

						<th>718</th>
					</tr>
					<tr>
						<th>Totalità della popolazione</th>
		
						<th>2652</th>
			
						<th>3852</th>
					
						<th>4098</th>
					</tr>
				</table>
			</center>
		</section>
			<h2>Il territorio di San Savino</h2>
		<section id="territorio">
			<p> Il territorio di questa
			comunità abbraccia una superficie di 26365 quadrati, 597
			dei quali spettano a corsi d’acqua e a strade. <br>
			Nel 1833 vi si trovavano 6695 abitanti a ragione di circa
			218 individui per ogni miglio quadrato di suolo
			imponibile. <br>
			La figura del di lei territorio è assai irregolare e bislunga,
			poichè da levante a ponente attraversa tutta la parte
			occidentale della Val di Chiana a partire dal Canal
			maestro sino al di là del giogo di Palazzuolo, nel totale 12
			miglia toscane di tragitto, mentre da settentrione a ostro
			oltrepassa di poco le tre miglia toscane e mezzo, e in
			alcuni punti non arriva alla metà. – Confina con sei
			Comunità. <br>
			Dal lato di levante ha di fronte il territorio comunitativo di
			Arezzo mediante il Canal maestro della Chiana, il di cui
			corso seconda da ostro a settentrione; cioè, dalla strada di
			S. Giovanni, o de’Viallesi, fino ai Ponti d’Arezzo sulla
			strada R. di Siena. <br> Costì lasciando a levante il Canal
			maestro prende la direzione di ponente avendo di fronte la
			Comunità di Civitella, da primo mediante il fosso
			Tegoleto poi per termini artificiali sale il poggio di
			Oliveto, attraversando la strada rotabile che va da Civitella
			al Monte Sansavino, quindi davanti a Verniana entra nel
			torrente. <br> Esse che rimonta di conserva con la suddetta
			comunità sino alla confluenza del fosso Trove sotto
			Montaltuzzo. <br> A questo punto sottentra a confine la
			Comunità del Bucine di Val d’Ambra, colla quale l’altra
			seguita a salire sul monte per un mezzo miglio contro il
			corso dell’Esse, poi mediante un suo influente il borro
			Rogheto fino presso la strada provinciale che scende da
			Palazzuolo in Val d’Ambra. <br> In questa eminenza piegando
			verso libeccio passa sulla schiena del poggio di
			Palazzuolo alto dove entra nel borro di Bonello, poi nel
			torrente di Lusignano, indi nel borro di Balta suo
			tributario sino alla strada regia sanese. <br> Qua sottentra a
			confine il territorio della Comunità di Rapolano, col quale
			l’altro del Monte Sansavino dirimpetto a libeccio entra nel
			ramo della Foenna detta de’Boschi che percorre sino
			passata la confluenza dell’altro ramo della Foenna che
			scende a ostro di Palazzuolo basso. <br> A questo punto,
			lasciando a libeccio la Foenna, sottentra di fronte a ostro
			la Comunità di Lucignano, di conserva alla quale si dirige,
			da primo per termini artificiali, poi mediante il torrente
			Vescina alla base orientale del poggio de’Cappuccini,
			lungo il quale taglia la strada rotabile fra il
			Montesansavino e il Calcione. <br> Di là girando col torrente
			stesso da maestrale a libeccio e quindi a piè del poggio di
			Pastina da libeccio a levante attraversa la strada rotabile
			da Lucignano a Montesansavino per ritornare sull’Esse a
			scirocco del capoluogo, là dove confluisce il torrente
			Rialto. <br> Passato l’Esse lungo la strada che corre sulla ripa
			sinistra dell’Esse, presentasi a confine la Comunità di
			Marciano, colla quale la nostra taglia il fosso Gargiolo,
			passando a ostro delle Vertighe entra nel fosso Leprone.
			Mediante questo volta faccia da scirocco a levante per
			andare incontro al rio del Fossatone, dirigendosi a grecale,
			e poscia per termini artificiali ripiglia la direzione di
			scirocco. <br> In quest’ultimo tragitto passa davanti la fattoria
			di Tanaceto per entrare nella via de’Viallesi, con la quale
			incamminandosi a levante attraversa la strada
			Longitudinale per tornare nel Canal maestro della Chiana
			dirimpetto alla comunità di Arezzo. <br>
			Molte strade rotabili sono aperte in questo territorio;  <br>1. la
			via regia fra Siena e Arezzo che l’attraversa nella sua
			maggior lunghezza passando pel capoluogo;  <br>2.  la
			provinciale Longitudinale che corre al suo levante <br> 3. le
			comunitative che dal Montesansavino dirigonsi a
			Marciano, a Civitella, a Lucignano, a Montagnano, a
			Gargonza e a Calcione, senza dire dei tronchi di vie
			rotabili per Alberoro, Tanaceto, Badicorte, Vertighe e
			Tremoleto. <br>
			Fra i corsi maggiori d’acqua, oltre il Canal Maestro della
			Chiana, la Foenna e l’Esse di Fojano attraversano una
			porzione del territorio di Montesansavino, nel cui
			capoluogo sono state condotte alcune fonti perenni. <br>
			Il monte più elevato spettante a questa comunità è quello
			di Palazzuolo, il quale calcolato dalla Torre di Belvedere
			dei Casini, esistente sopra un risalto del monte di
			Palazzuolo basso, fu trovato dal Pad. <br> Inghirami braccia
			1046,6 superiore al livello del mare Mediterraneo. <br> – La
			seconda montuosità misurata è quella del Castello di
			Gargonza, ch’è all’altezza di braccia 951,2 sopra lo stesso
			livello. <br>
			In quanto alla natura del terreno che costituisce la
			superficie di questa comunità, esso può riguardarsi come
			una continuazione di quello già descritto all’Articolo
			LUCIGNANO Comunità, vale a dire, che dalle falde del
			poggio dove siede la terra del Montesansavino sino alla
			sommità del monte di Palazzuolo que’poggi consistono in
			rocce secondarie del nostro Appennino, e specialmente in
			varie modificazioni dell’arenaria-macigno, di tinta più o
			meno giallastra o cerulea, di consistenza più o meno
			solida, di grana più o meno fine, e in molti luoghi simile
			alla pietra serena di Fiesole, e sempre in strati tramezzati
			dallo schisto marnoso (biscajo). <br>
			All’incontro l’alti-piano della sottostante valle, che
			nasconde la base de’poggi predetti, e che a guisa di una
			serie di corrose colline ricuopre una grande estensione di
			paese fra l’Esse e il Canal Maestro della Chiana, consiste
			in marne argillose e tufi di origine marina, coperti essi
			pure ne’fianchi alla e base da terra alluviale e di trasporto;
			ed è in questa qualità di terreno dove si trovano avanzi
			fossili di quadrupedi terrestri di razze perdute. – È poi
			singolare fra le altre la collina di Montagnano per essere
			in gran parte formata di altissimi depositi di ghiaja e di
			ciottoli derivati da rocce di arenaria e di calcarea
			compatta. <br> Del qual deposito ghiajoso si giovano
			gl’ingegneri di Circondario per rifiorire le larghe e
			frequenti vie della Val di Chiana occidenlale. <br> – Vedere
			MONTAGNANO. <br>
			La più bassa pianura di questa comunità fu già per la
			massima parte bonificata dalle colmate dell’Esse e del
			Canal Maestro della Chiana, mercé cui sono stati
			aumentati e restituiti all’industria molti bassi fondi della
			fattoria di Tegoleto de’duchi Salviati, ora de’principi
			Borghesi, e di quella della Fonte a Ronco spettante alle
			RR. possessioni. – Vedere FONTE A RONCO, e
			TEGOLETO. <br>
			I principali prodotti di suolo si riducono a granaglie, olio,
			vino, seta, legname da lavoro e da carbone; ma
			specialmente a bestiami vaccino, pecorino e porcino. <br>
			Gli animali (dice il Prof. Giulj nella sua Statistica agraria
			della Val di Chiana) gli animali che alleggeriscono la
			fatica, all’uomo nei lavori del campo nel territorio di
			questa comunità, all’anno 1825 ascendevano a 2094, e lo
			spazio del suolo coltivabile fu calcolato dallo stesso
			autore a circa 18 miglia quadrate. <br> Finalmente chi
			bramasse una nota di quanto bestiame domestico nello
			stesso anno trovava nutrimento nel territorio del
			Montesansavino, eccone la nota somministrata dal
			prenominato scrittore. <br>
			Bovi aranti N° 1644
			Vacche N° 1062
			Vitelli N° 600
			Cavalli N° 50
			Cavalle N° 200
			Pecore N° 8000
			Capre N° 200
			Majali N° 600
			Somari N° 50
			Somare N° 150
			Totale de’Capi N° 12556
			La quantità poi del terreno, che annualmente in tutta la
			comunità allora si destinava alla sementa delle graniglie fu
			valutata dal Prof. <br> Giulj a stajate 130z00.
			Le seconde semente, stando alla statistica medesima,
			ascendevano nel poggio a mille stajate per gli orzi e fave,
			200 stajate per i prati annui invernali, e 300 stufate per
			quelli estivi. <br>
			L’altra metà del terreno montuoso che resta a seminarsi e
			che costà suol lasciarsi a maggese, fu calcolato dallo
			stesso autore potesse ammontare a quadrati 3000 e avere
			sopra di se 20,000 viti. <br>
			Nel totale il terreno della parte montuosa che il Prof. Giulj
			assegna a questa comunità, ascende a quadrati 11,936;
			sicché gli 8936 quadrati che avanzano dai 3000 coltivati
			sono tutti a bosco ceduo, o di alto fusto, compresavi però
			una buona porzione di selve di castagni. <br>
			Nella collina, che egli calcolava essere di quadrati 8000,
			tra i quali quadrati 3000 incolti, si destinano per le
			semente estive mille stajate a orzo, 500 a fave, mille a
			prati annui estivi, 500 a prati invernali, ed il restante a
			maggese; e così nei quadrati 5000 di suolo coltivato si
			computarono d a 300,000 viti, e 15,000 olivi. – Rispetto
			poi alla porzione pianeggiante, ovvero alla così detta
			pianura, essa fa valutata di circa quadrati 6000. Cotesta
			pianura suol essere coltivata mediante la rotazione qui
			appresso. <br> Nella stagione estiva, a sementa di gran turco
			stajate cento; per i legumi i stajate 500, a canapa e lino
			stajate mille, a prati annui invernali stajate mille, e
			altrettante stajate per i prati estivi, e quadrati 500 lasciati a
			maggese. <br>
			Le viti fu calcolato che potessero essere in detta pianura
			1,224,000, e le piante di gelsi 3700. <br> Non sono registrati in
			quella statistica gli altri alberi da frutto, sebbene non
			manchino nella stessa comunità. <br>
			In Montesansavino non esistono orti ne industrie
			manifatturiere che non sieno comuni a quelle di molti altri
			paesi, fra le quali si può citare una tintoria e una buona
			fabbrica di cappelli di pelo. <br>
			Con Motuproprio del dì 14 novembre 1774, in aumento a
			quanto fu dichiarato con quello del dì 8 febbrajo 1747 che
			riunì l’antica contea del Montesansavino al Granducato di
			Toscana, costituendone una delle comunità distrettuali del
			territorio fiorentino, fu deliberato, che sotto la medesima
			amministrazione economica oltre i popoli e comuni di
			Alberoro, di Gargonza e di Palazzuolo costituenti per
			l’innanzi insieme con quello del Montesansavino la contea
			di questo nome, venisse staccata della comunità e
			giuris dizione di Civitella la popolazione di Montagnano,
			la quale dal 1775 in poi fa parte della Comunità in
			discorso. <br>
			La comunità provvede alle scuole elementari e di belle
			lettere. All’educazione delle fanciulle prendono cura
			alcune maestre pie. <br>
			Si tiene in Montesansavino un copioso e frequentato
			mercato settimanale, il quale cade nel giorno di mercoledì.
			– Vi si praticano pure diverse fiere annuali, che hanno
			luogo nel lunedì dopo la Pasqua di Pentecoste, e nel 13
			agosto; ma la fiera di maggior concorso è quella che cade
			dal 26 sino a tutto il di 29 novembre.
			In Montesansavino risiedono un medico e un chirurgo
			condotti, e un secondo medico pure condotto sta in
			Alberoro. <br>
			La giurisdizione del vicario R. del Montesansavino
			abbraccia quattro comunità; cioè, Montesansavino,
			Civitella, Lucignano e Fojano. <br>
			Vi si trova una cancelleria comunitativa, la quale serve a
			questa sola comunità, dove risiede un ingegnere di
			Circondario ajuto di quello d’Arezzo. <br> – L’ufizio
			dell’esazione del Registro è in Lucignano, la
			conservazione dell’Ipoteche e il tribunale di Prima Istanza
			sono in Arezzo.</p>
		</section>
			<h2>Le parrocchie</h2>
		<section id="chiese">
			<p>
				- nome del luogo: Alberoro, titolo della chiesa: S. Marco
				(Pieve), diocesi cui appartiene: Arezzo, popolazione anno
				1745 n° 1019, popolazione anno 1833 n° 1290,
				popolazione anno 1839 n° 1450 <br>
				- nome del luogo: Gargonza, titolo della chiesa: S.
				Tribuzio (Pieve), diocesi cui appartiene: Arezzo,
				popolazione anno 1745 n° 412, popolazione anno 1833 n°
				564, popolazione anno 1839 n° 547 <br>
				- nome del luogo: Montagnano, titolo della chiesa: S.
				Prospero (Rettoria), diocesi cui appartiene: Arezzo,
				popolazione anno 1745 n° 463, popolazione anno 1833 n°
				807, popolazione anno 1839 n° 758 <br>
				- nome del luogo: MONTESANSAVINO, titolo della
				chiesa: SS. <br> Egidio e Savino (Pieve Arcipretura), diocesi
				cui appartiene: Arezzo, popolazione anno 1745 n° 2652,
				popolazione anno 1833 n° 3825, popolazione anno 1839
				n° 4098 <br>
				- nome del luogo: Palazzuolo, titolo della chiesa: S.
				Giusto già S. Pietro (Pieve), diocesi cui appartiene:
				Arezzo, popolazione anno 1745 n° 104, popolazione anno
				1833 n° 209, popolazione anno 1839 n° 232 <br>
				- Totale abitanti anno 1745 n° 4650
				- Totale abitanti anno 1833 n° 6695
				- Totale abitanti anno 1839 n° 7085
				</p>
		</section>
		
		
		</section>
		</body>	