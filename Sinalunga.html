<!DOCTYPE HTML PUBLIC "-//W3C//DTD HTML 4.01//EN">
<html>
    <head>
        <title>Sinalunga</title>
        <meta charset="UTF-8">
        <meta http-equiv="Content-Type" content="text/html; charset=iso-8859-1" >
        <link rel="stylesheet" type="text/css" href="css/Sinalunga_css.css">
    </head>
<body>
<div>
    <img id="stemma" src="images/Sinalunga_Stemma.png" alt="sinalunga_stemma">
    <h1 id="titolo" style="color: rgb(180, 0, 0)"><b>COMUNE DI SINALUNGA</b></h1>
</div>
<div id="prima_parte">
    <div>
    <img id="mappa" src="images/Sinalunga.png" alt="Sinalunga">
    <br>
    <br>
    <br>
    <br>
    <ul>
    <li><a href="#La storia">Storia di Sinalunga</a></li><br>
    <li><a href="#Quadro della popolazione della comunità di Sinalunga a tre epoche diverse">Popolazione nelle tre epoche</a></li><br>
    <li><a href="#Geografia">Geografia di Sinalunga</a></li>
    </ul>
    <br>
    <br>
    <br>
    <br>
    <br>
    <br>
    <p>ALTRI COMUNI:</p>
    <ul>
        <li id="Anghiari"> <a href="Anghiari.html" >Anghiari</a></li>
        <li id="Arezzo"> <a href="Arezzo.html" >Arezzo</a></li>
        <li id="Capolona"> <a href="Capolona.html" >Capolona</a></li>
        <li id="Castiglion_Fibocchi"> <a href="Castiglion_Fibocchi.html" >Castiglion Fibocchi</a></li>
        <li id="Castiglion_Fiorentino"> <a href="Castiglion_Fiorentino.html" >Castiglion Fiorentino</a></li>
        <li id="Chianciano"> <a href="Chianciano.html" >Chianciano</a></li>
        <li id="Chiusi"> <a href="Chiusi.html" >Chiusi</a></li>
        <li id="Civitella_in_Val_di_Chiana"> <a href="Civitella_in_Val_di_Chiana.html" >Civitella in Val di Chiana</a></li>
        <li id="Cortona"> <a href="Cortona.html" >Cortona</a></li>
        <li id="Foiano_della_Chiana"> <a href="Foiano_della_Chiana.html" >Foiano della Chiana</a></li>
        <li id="Laterina"> <a href="Laterina.html" >Laterina</a></li>
        <li id="Marciano_della_Chiana"> <a href="Marciano_della_Chiana.html" >Marciano della Chiana</a></li>
        <li id="Monte_San_Savino"> <a href="Monte_San_Savino.html" >Monte San Savino</a></li>
        <li id="Monte_Santa_Maria_Tiberina"> <a href="Monte_Santa_Maria_Tiberina.html" >Monte Santa Maria Tiberina</a></li>
        <li id="Montepulciano"> <a href="Montepulciano.html" >Montepulciano</a></li>
        <li id="Monterchi"> <a href="Monterchi.html" >Monterchi</a></li>
        <li id="Pienza"> <a href="Pienza.html" >Pienza</a></li>
        <li id="Sinalunga"> <a href="Sinalunga.html" >Sinalunga</a></li>
        <li id="Subbiano"> <a href="Subbiano.html" >Subbiano</a></li>
        <li id="Torrita_di_Siena"> <a href="Torrita_di_Siena.html" >Torrita di Siena</a></li>
     </ul>
    </div>
</div>
<hr></hr>
<div id="testo">
<h2 style="color:blue"><a id="La storia" </a>La storia</h2>
<p><b>ASINALUNGA, o SINA LONGA (Sinus longus).</b>Terra
nobile, aperta e ridente della Val di Chiana, capoluogo di
Comunità e di Cancelleria, residenza di un Vicario Regio,
nel Circondario della Ruota di Siena, Compartimento di
Arezzo, alla cui Diocesi appartenne sino a che fu a quella
di Pienza, nel 1462, assegnata.
Risiede sulla pendice orientale dei poggi che separano la
Val di Chiana da quella dell’Ombrone, sulla spianata di
un risalto appena 4 miglia a occidente dal Canal maestro
della Chiana, (ERRATA: 7 miglia) 12 miglia a levante di
Asciano, con cui comunica per la strada Regia Lauretana,
dirimpetto alla città di Cortona che è (ERRATA: 14
miglia) 18 miglia toscane al suo levante; non più che 10
miglia toscane a settentrione di Montepulciano;
(ERRATA: 22) 26 a libeccio di Siena, e 24 a maestro di
Arezzo. – Trovasi nel 43° 13’ latitudine; 29° 23’
longitudine a circa 760 braccia sopra il livello del mare.
La sinuosità del monte, sulle cui pendice Asinalunga fu
edificata; il tortuoso e lungo giro che percorrere devesi
per valicarlo, procurò naturalmente a questa località il suo
originario nome di Sinus longus, nelle vecchie carte
barbaramente scritto, e quindi letteralmente pronunziato
Sina longa, che unito poi al segnacaso cangiossi
insensibilmente in Asinalunga.
Poche memorie di questa Terra pervennero sino a noi, le
quali possano dirsi anteriori al secolo XII, meno quella, se
si vuole, della primitiva sua pieve, posta sull’antica via
Cassia, presso la mansione ad Mensulas, nome che
conserva tuttora la parrocchia di S. Pietro a Mensole, o al
Poggiolo. – Essa fu una delle pievi controverse sino
dall’anno 712 fra il vescovo di Arezzo, cui apparteneva, e
quello di Siena che la reclamava per essere posta nel
circondario politico di quest’ultimo territorio. – Del resto
il nome di Sinalonga non comincia a trovarsi che sul
cadere del secolo XII, quando (anno 1197) alcuni conti
della Scialenga si diedero in accomandigia alla
Repubblica Senese, dalla quale Asinalunga, sia per odio
di parte, sia per divisione di condomini, sia finalmente per
influenza di prepotenti vicini, ebbe almeno due volte a
ribellarsi (negli anni 1312 e 1322). – Ritornata ben presto,
dopo impetuoso assalto, sotto il dominio dei Senesi,
questi vollero perpetuare sì bella impresa nel numero
delle gloriose azioni di questa Repubblica, facendo
dipingere un tal fatto guerresco nella sala dei Signori a
Siena. In questo frattempo i conti di Sinalunga sembra che 
131 alienassero eziandio le loro possessioni allodiali e i
giuspadronati che gli restavano sulle chiese di questa
Comunità. Poichè quei regoli per istrumento rogato nel
1343 venderono agli uomini del Comune di Sinalunga
ogni sorta di proprietà, diritti e usi per il prezzo di 2250
fiorini di oro, pari a lire 9000 senesi. (GORI Stor. di
Chiusi, MURATORI. R. I. Script. T. XXV).
Dopo tali vicende Asinalunga fu ligia fedele ai Reggitori
della Repubblica di Siena, i quali, nel 1399, la diedero
con altri castelli nelle mani di Galeazzo Visconti Duca di
Milano, accettato in Protettore dei Senesi.
Fu Asinalunga uno dei primi paesi tolti nel 1553 agli
ultimi trofei della Repubblica di Siena, dalle armi
imperiali comandate dal Marchese di Marignano, e poco
dopo consegnato con la maggior parte del territorio
Senese a Cosimo I, e suoi successori, ai quali Asinalunga
fedelmente ubbidì nei tempi successivi.
La Torre della rocca costà eretta nel 1400 per ordine del
Duca di Milano, essendo stata gettata a terra da un colpo
di fulmine nel 1563, fu insieme coi suoi bastioni rasata,
nel 1590, per volontà del Gran Duca Ferdinando I, che
destinò al pubblico quel vasto piazzale e i materiali alla
costruzione della nuova pieve di S. Martino, ivi in
quell’epoca innalzata: mentre Clemente VIII con bolla del
27 novembre 1591 delle prerogative d’insigne collegiata
la decorava. (GORI I. c.).
Da quell’epoca i diritti e onorificenze dell’antica pieve di
S. Pietro ad Mensulas passarono alla collegiata, rilasciato
alla prima il fonte battesimale, e al pievano un seggio fra i
canonici di Asinalunga. I popoli addetti alla pieve
prenomìnata furono sei; 1. S. Martino ora Collegiata; 2. S.
Lucia a Asinalunga; 3. S. Biagio a Scrofiano; 4. S. Maria
a Bettole; 5. S. Niccolò a Ripa; 6. S. Angelo a Collelungo.
– Queste due ultime chiese sono da gran pezzo aggregate
al popolo di Castellina e a quello di S. Pietro ad
Mensulas.
Nella parte più elevata, un terzo di miglio a maestro di
questa Terra, fa bella mostra di se la Valle della Chiana
vista dal convento di S. Bernardino degli Osservanti, da
quel Riformatore dei Minori francescani fondato costà,
dove sono pure da contemplarsi pregevolissime pitture
della scuola senese.
La chiesa collegiata stata modernamente abbellita
conserva due eccellenti quadri. Nè di pregevoli pitture
mancano le altre chiese.
Comunità di Asinalunga. – Il territorio comunitativo di
Asinalunga occupa una superficie di 22877 quadrati, pari
a miglia 28 e 1/3; dei quali quadrati 830 sono occupati da
alvei di torrenti e da strade con una popolazione di 7287
abitanti, corrispondenti a 257 individui per ogni miglio
quadrato.
Quale diversità fra la popolazione del territorio di Asciano
in Val d’Ombrone e quella di Asinalunga, a cui un breve
varco e un solo monte sta di mezzo! Ma questo monte
medesimo ch’ha la faccia di Proteo, mostrasi quasi calvo
e abbruciato da un lato, mentre verde e vigoroso apparisce
dall’altro lato.
Pertanto il territorio di Asinalunga tocca per breve tratto
quello di Asciano, il quale contatto segue sul vertice del
poggio denominato Collalto alla pietra de’4 termini fra
Casabianca e lo sbocco della via comunitativa di
Scrofiano.
Senza valutare questo punto di contatto Asinalunga
trovasi a confine con sei Comunità, con Rapolano, cioè,
Lucignano, Fojano, Cortona, Torrita e Trequanda. A
partire dall’Albergo sulla schiena di Montalceto per
dirigersi a settentrione ha a confine la Comunità di
Rapolano, che incontra alle sorgenti del borro
dell’Infernaccio, il cui corso seguita sino alla confluenza
del torrente Folci.
Di là attraversa il torrente Foenna presso il villaggio
denominato Vallesi, di dove dirigesi lungo la sinistra ripa
verso la sorgente del Foenna medesimo, fino a che al
casale di Modanella lascia il torrente e la comunità di
Rapolano. Qua piegando, prima da maestro a levante, e
quindi a scirocco fronteggia con la Comunità di
Lucignano lungo il Vertige sino a che torna con esso nel
Foenna, là dove attraversa una parte del territorio dal lato
di Fojano. Questa è la terza Comunità, con la quale
confina dirigendosi a levante dalla Casa rossa sino al
Canale maestro della Chiana. Costà gli è di fronte
nell’opposta ripa la Comunità di Cortona, con la quale
rimonta la Chiana sino oltrepassata la strada del Rotone,
dove, piegando da scirocco a libeccio varca di nuovo il
torrente Foenna, mentre esce dalla Comunità, e confina
con Torrita dal Canale della Chiana sino al torrente
Doccia dell’Amorosa. Ivi, volgendo da libeccio a
maestro-settentrione, trova la Comunità di Trequanda, con
la quale giunge alla sommità di Collalto, e alla strada
Regia Lauretana, sino a che tocca ai 4 termini la
Comunità di Asciano, e poco distante trova all’Albergo
quella di Rapolano.
Il descritto perimetro può raffigurarsi ad un piede, nel di
cui malleolo è posto il capoluogo, nella parte superiore i
castelli di Rigomagno, e di Scrofiano; il villaggio di
Bettole con la Castellina e il Poggiolo sono nella pianta
inferiore; le ville di Fratta e l’Amorosa risiedono nel
calcagno.
La qualità del terreno che riveste la maggiore superficie di
questa Comunità, situata in pendice, appartiene
all’ossatura appenninica (alberese, cioè, macigno, e
galestro) ricoperta nella parte inferiore da terreno di
trasporto addossato alle adiacenti ripe, ovvero nella valle
sepolto sotto una torba vegetazione che una lunga serie di
lustri macerò in quella già fangosa e deserta palude,
convertita mercè d’ingegnose opere idrauliche in un
ubertosa campagna: così che ti sembra di vedere un vasto
e continuato parco ridotto a giardino. Per effetto di tali
opere, bonificato il suolo, megliorò altresì la qualità del
clima e dell’aere, non più pestilenziale siccome lo era tra
il luglio e il settembre all’età dell’Alighieri.
Quindi allo squallore dei volti e alla miseria
de’campagnoli, non solamente de’popoli compresi nella
Comunità in questione, ma ancora di quelli situati nelle
Comunità limitrofe, subentrarono agiatezza, fisionomie
colorite, occhi animati e robustezza di persone. Solamente
restano da vincere con qualche precauzione i tristi effetti
che suole apportare ai meno cauti l’umidità vespertino
prodotta dalla vicinanza del lago o chiaro di
Montepulciano, e le nebbie mattutine che potrebbero
riescire dannose nell’estiva stagione a chi non si
premunisse da quelle insidiose frescure.
Il torrente Foenna che scorre per varie miglia, dai Vallesi
sino al Mulino del Rotone, nel territorio d’Asinalunga, 
132 riceve i tributi di varii piccoli torrenti dentro lo stesso
territorio, fra i quali il Vertige a settentrione la Doccia a
ostro, mentre il fosso Galegno e il Vargnano,
fiancheggiano il capoluogo assai d’appresso.
La contrada abbonda di sorgenti d’acqua potabile, di cui
esistono in Asinalunga due fonti pubbliche e una privata.
Non manca tampoco qualche polla d’acque minerali; una
acidula, e l’altra solfurea fredda scaturiscono verso le
sorgenti del torrente Galegno fra Asinalunga e Torrita.
L’arte agraria occupa il maggior numero di questa
popolazione, i di cui prodotti provengono da vigne, olive,
castagni, querci, gelsi, piante filamentose e pascoli
sufficienti a nutrire 7000 capi di bestiame fra grosso e
minuto.
In genere di manifatture, oltre quella di due caldaje per i
filugelli, non esiste nella stessa Comunità altro che una
fabbrica di vetri a Scrifiano, una di cappelli di feltro in
Asinalunga, con una tintorìa e tre fornaci di vasellami
ordinari, residuo probabilmente di quelle, alle quali ne
richiama il sigillo, da qualche tempo scoperto nel
territorio di Asinalunga del figulinajo L. Umbricio
Ampliato: nome che ci rammenta altri Umbricii tra i quali
da Plinio è citato un filosofo etrusco.
La sua contrada è attraversata da varie strade regie e
provinciali, la più antica delle quali, la via Cassia, è stata
recentemente ripristinata col nome di via Longitudinale.
La medesima staccasi da Arezzo entra in Val di Chiana
lungo la sinistra sponda del Canale conduce per Chiusi ed
Orvieto a Roma. L’altra strada Regia è la Lauretana che
viene da Siena passando il giogo di Collalto.
Fra le strade provinciali havvi quella antica Lauretana,
che passa la Foenna sotto Rigomagno ed entra in altra
provinciale fra Lucignano e Asinalunga. È nel numero
pure delle vie provinciali quella delle Folci o de’Vallesi,
la quale varca i poggi fra la Val di Chiana, e Val
d’Ombrone alla destra del torrente Foenna sopra i Vallesi.
Molte, tutte ampie e tutte belle sono le strade
comunitative rotabili. Una raggiera di queste vie
s’incontra al subborgo di S. Pietro a Mensole e una al
Rotone. Vi è inoltre quella che staccasi dalla Regia
Lauretana sulla sommità di Collalto, conduce a Scrofiano,
e di là per via nuova a Lucignano; la strada sotto Selce
che va dalla Foenna a le Muricce e all’Amorosa, dove
attesta con la strada Provinciale che per il poggio di
(ERRATA: Sovicille) Sicille e Montisi scende in Val
d’Orcia; la strada da Bettolle alla Pieve a Mensole ec.
Dopo il regolamento governativo del due Giugno 1777
furono incorporati alla Comunità d’Asinalunga i territorj
dei tre Castelli murati, di Scrofiano, Farnetella e
Rigomagno, del bel Villaggio di Bettolle, e delle 2 Ville
del Poggiolo e della Fratta.
Asinalunga fu dichiarata capoluogo di Vicariato sino dal
1337. Dipendono da questo Tribunale per le cause
criminali in prima istanza, oltre la Comunità di
Asinalunga, quelle di Asciano, di Rapolano, (ERRATA: di
Trequanda e di Fojano) e di Torrita. Per gli atti
governativi e politici il Vicario R. corrisponde
immediatamente con il Governo di Siena.
La Cancelleria Comunità di Asinalunga serve anche alla
Comunità di Torrita. Essa è di 4 classe. Ha la
conservazione dell’Ipoteche e l’ufizio dell’esazione del
Registro in Montepulciano.
Per l’istruzione elementare la Comunità mantiene 4
maestri, due in Asinalunga, uno a Scrofiano, e l’altro a
Rigomagno. Asinalunga possiede inoltre un vago Teatro e
un ben costruito e arioso ospedale.
Risiedono in Asinalunga un medico e un chirurgo; altro
medico condotto è mantenuso a Scrofiano, un Chirurgo a
Bettolle.
Si tiene in Asinalunga un copioso, mercato di vettovaglie
ogni martedì, e vi hanno luogo 4 fiere per anno, le quali
cadono nei seguenti mesi e giorni; il dì 20 di maggio; il
30 giugno; il dì 13 agosto; il mercoledì e giovedì dopo la
prima domenica di ottobre. Altra fiera ha luogo alle
Vallesi presso Rigomagno il 23 maggio; una a Scrofiano
il 26 luglio; e tre a Bettolle, cioè, il 1° mercoledì di
giugno; il dì 30 agosto e il 2 novembre<br>
<br>
</p>
<hr></hr>
<h2 style="color: blue"><a id="Quadro della popolazione della comunità di Sinalunga a tre epoche diverse" </a>Quadro della popolazione della comunità di Sinalunga a tre epoche diverse</h2>
<h4><b>POPOLAZIONE dell'anno 1640</b></h4>
<ol>
<li>nome del luogo: ASINALUNGA (con tre parrocchie),
titolari delle Chiese: S. Martino - S. Lucia - S. Pietro ad
Mensulas, diocesi a cui appartengono: Pienza,
popolazione n° 2068</li>
<li>nome del luogo: Bettolle e Poggiolo, titolare della
Chiesa: S. Maria e S. Cristofano, diocesi a cui appartiene:
Pienza, popolazione n° 510</li>
<li>nome del luogo: Farnetella, titolare della Chiesa: S.
Giovanni Battista (Prioria), diocesi a cui appartiene:
Arezzo, popolazione n° 271</li>
<li>nome del luogo: Rigomagno, titolare della Chiesa: S.
Marcellino (Pieve), diocesi a cui appartiene: Arezzo,
popolazione n° 437</li>
<li>nome del luogo: Scrofiano, titolare della Chiesa: S.
Biagio (Collegiata), diocesi a cui appartiene: Pienza,
popolazione n° 598</li>
<li><b>totale abitanti n° 3884</b></li>
</ol>
<h4><b>POPOLAZIONE dell'anno 1745</b></h4>
<ol>
<li>nome del luogo: ASINALUNGA (con tre parrocchie),
titolari delle Chiese: S. Martino - S. Lucia - S. Pietro ad
Mensulas, diocesi a cui appartengono: Pienza,
popolazione n° 2405</li>
<li>nome del luogo: Bettolle e Poggiolo, titolare della
Chiesa: S. Maria e S. Cristofano, diocesi a cui appartiene:
Pienza, popolazione n° 884</li>
<li>nome del luogo: Farnetella, titolare della Chiesa: S.
Giovanni Battista (Prioria), diocesi a cui appartiene:
Arezzo, popolazione n° 320</li>
<li>nome del luogo: Rigomagno, titolare della Chiesa: S.
Marcellino (Pieve), diocesi a cui appartiene: Arezzo,
popolazione n° 455</li>
<li>nome del luogo: Scrofiano, titolare della Chiesa: S.
Biagio (Collegiata), diocesi a cui appartiene: Pienza,
popolazione n° 707</li>
<li><b>- totale abitanti n° 4771</b></li>
</ol>
<h4><b>POPOLAZIONE dell'anno 1833</b></h4>
<ol>
<li>nome del luogo: ASINALUNGA titolare della Chiesa: 
133
S. Martino (Collegiata), diocesi a cui appartiene: Pienza,
popolazione n° 1218</li>
<li>nome del luogo: ASINALUNGA titolare della Chiesa:
S. Lucia (Prioria), diocesi a cui appartiene: Pienza,
popolazione n° 966</li>
<li>nome del luogo: ASINALUNGA titolare della Chiesa:
S. Pietro ad Mensulas (Pieve), diocesi a cui appartiene:
Pienza, popolazione n° 1026</li>
<li>nome del luogo: Bettolle, titolare della Chiesa: S. Maria
e S. Cristofano (Prioria), diocesi a cui appartiene: Pienza,
popolazione n° 1304</li>
<li>nome del luogo: Castellina o Guazzino, titolare della
Chiesa: S. Maria delle Grazie (Prioria), diocesi a cui
appartiene: Pienza, popolazione n° 486</li>
<li>nome del luogo: Rigomagno, titolare della Chiesa: S.
Marcellino (Pieve), diocesi a cui appartiene: Arezzo,
popolazione n° 754</li>
<li>nome del luogo: Farnetella, titolare della Chiesa: S.
Giovanni Battista (Prioria), diocesi a cui appartiene:
Arezzo, popolazione n° 518</li>
<li>nome del luogo: Scrofiano, titolare della Chiesa: S.
Biagio (Collegiata), diocesi a cui appartiene: Pienza,
popolazione n° 792</li>
<li>nome del luogo: Fratta, titolare della Chiesa: SS.
Costanzo e Martino di Torrita (Collegiata), diocesi a cui
appartiene: Pienza, popolazione n° 223</li>
<li><b>totale abitanti n° 7287</b></li><br>
</ol>
<hr></hr>
<h2 style="color:blue"><a id="Geografia"></a>Geografia</h2>
<h4>ASINARO (MONTE) – Vedere ASINAJO, e MONTESENARIO</h4>
<p><b>ASINATICO (PIANO), Planities Sinatica</b><br>Piccola
spianata sulla faccia meridionale dell’Appennino di
Pistoja, lungo la strada Regia modenese fra il torrente
Sestajone e il fiume Lima, 4 miglia toscane prima di
superare il crine della montagna, nella Comunità
Giurisdizione e 3 miglia toscane a settentrione maestro di
Cutigliano, Diocesi di Pistoja, Compartimento di Firenze.<br>
<br>
<b>ASLAGITO (Aslagitum, o Aslaitum)</b><br>nella maremma
Grossetana. – Vico perduto dove già fu una chiesa di S.
Giovanni padronato della badia di Sestingna. In questo
luogo fu rogato, nel dì 27 aprile dell’anno 1101, un atto di
rinunzia fatta dal conte Ugo del fu conte Tedice della
Gherardesca a favore dei monaci di Sestigna per tutte le
ragioni che egli aver potesse sopra varie possessioni nella
maremma di Populonia. (ARCH. DIPL. FIOR. S. Agostino
di Siena).<br>
<br>
<b>ASQUA</b><br>Vico nel Val d’Arno Casentinese sotto l’Eremo
di Camaldoli nel popolo di Moggiona, Comunità
Giurisdizione e 6 miglia toscane a settentrione di Poppi,
Diocesi e Compartimento di Arezzo.
Risiede alle sorgenti del torrente Fiumicello presso al
luogo, dove Appennin scuopre il mar schiavo e il tosco
Dal giogo, ond’a Camaldoli si viene.” Appunto costà i
Vescovi di Sarsina, di Fiesole, e di Arezzo potevano un dì
senza sortire dal loro confine prendersi per la mano.
Si trova menzione di quest’Asqua nelle carte di Camaldoli
sino dai primordi di questo S. Eremo. Il suo distretto fu
liberato a quegli Eremiti dal conte Bandino di Romena
per istrumento rogato in Monte Granelli di Romagna
nell’anno 1368. (ANN. CAMALD.)<br>
<br>
<b>ASSE (PONTE DELL’) o ASCIO</b><br>Varii sono i ponti
costruiti in origine di legname per attraversare i fiumi
lungo le strade più frequentate. Tali sono il ponte
dell’Asse nel pian di Lecore fra S. Pietro a Ponti e Poggio
a Cajano, il Ponte all’Asse sul Mugnone fra i borghi di
Ponte a Rifredi e di S. Jacopino,un miglio a maestro di
Firenze; il ponte dell’Asse che cavalca il fiume Greve nel
popolo di S. Alessandro a Giogoli, miglia toscane 2 e 1/2
a libeccio di Firenze. Quasi tutti questi ponti sono vicini,
o introducono in un qualche borghetto.<br>
<br>
<b>ASSO FIUME (Axus fl.)</b><br>in Val d’Orcia, dal quale hanno
preso il distintivo vari paesi omonimi. Tale è S. Giovanni
d’Asso, Castello capoluogo di Comunità; Lucignano
d’Asso Villaggio; S. Donato in Asso, e S. Pietro in Asso,
vetuste chiese e monasteri distrutti.
Alcuni ripetono l’etimologia di Asso dall’etrusca voce
Haxo, e come tale è contemplata da un dotto Archeologo
moderno l’origine del Castel d’Asso o Axia della Colonia
Tarquinese posta in monte 5 miglia toscane a ponente di
Viterbo.
Comunque sia, le più alte scaturigini del fiume Asso
partono dalla cima del monte che è quasi centro fra le
Comunità di Trequanda, di Asinalunga, di Asciano e di S.
Giovanni d’Asso, e il di cui vallone chiude a destra la
Valle dell’Ombrone da quella dell’Orcia in cui l’Asso
influisce. – Solca esso costantemente fra le piagge
dirupate di creta, prima nella direzione di ponente, quindi
volge a ostro dopo aver ricevuto il tributo dai fossi che
scendono verso oriente dal poggio di Trequanda, a
settentrione e maestro da Montecalvoli e da Montalceto.
Lambisce in seguito la ripa su cui risiede il Castello di S.
Giovanni d’Asso, passando sotto al ponte della strada
provinciale di Montisi; quindi si accresce delle acque che
a sinistra versa nel suo alveo il torrente Trove. Quattro
miglia dopo attraversa la strada Regia romana alla posta
di Torrenieri; di là s’inoltra per un cammino tortuoso fra i
poggi di Sanquirico e di Montalcino dove riceve a sinistra
il torrente Toma, a destra il fosso Rigo, e più abbasso il
Ributoli sino a che, dopo 20 miglia si scarica nel fiume
Orcia sotto il poggio di Ripa di Castiglion d’Orcia.<br>
<br>
</p>
</div>
</html>
</body>