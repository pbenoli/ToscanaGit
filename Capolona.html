<!DOCTYPE html>
<html>
<head>
	<title>  Capolona  </title>
	<meta charset = "UTF-8">
	<link rel="stylesheet" type="text/css" href="capolona.css">
</head>
<body>
	<nav>
	</nav>
	<header>
			<div id="immagine">
			<img  src="immages\Capolona-Gonfalone1.png" alt="Stemma di capolona">
			</div>
			<h1 id="titolo">Comune di Capolona</h1>
	</header>
	<br><br><br><br><br><br><br><br><br><br>
	<article>
	<section id="storia">
 <p>
 
CAPOLONA nel Val d’Arno aretino. Una volta (Campus Leonis), ora castello e capoluogo di Comunità e di piviere sulla destra ripa dell’Arno, nella Giurisdizione,
 Diocesi e Compartimento di Arezzo. Risiede alle falde meridionali dei poggi di Talla sull’ultimo contrafforte australe che propagasi sino all’Arno dall’Alpe di Santa 
 Trinita o di Prato Magno, fra Castiglion Fibocchi e Subbiano. Trovasi nel grado 29° 28′ di longitudine e 43° 32′ 4″di latitudine, 6 miglia toscane a maestro di Arezzo.  
 Oscura è l’origine di questo castello che cominciò a rendersi noto sul declinare del secolo decimo per una Badia (S. Gennaro) fondata nel 972 presso Capolona dalla contessa 
 Giuditta, moglie del gran conte Ugo marchese di Toscana, e presa sotto la protezione dell’imperatore Ottone III con diploma concessole li 13 dicembre 997, da Corrado II nel 1026, 
 da Arrigo III nel 1047, e da altri sovrani e pontefici convalidato. – Vedere BADIA DI CAPOLONA. Il Castello di Capolona è designato in una carta del 1199 riguardante un reclamo dei 
 monaci di Camaldoli contro Galbino dei signori di Montauto (ANN. CAMALD.). Forse a questo luogo, seppure non è il Caprenna, riferisce l’Ammirato, là dove riporta la capitolazione stipulata
 a dì 7 marzo 1338 per la resa della città e contado di Arezzo ai Fiorentini, quando accordarono agli Aretini di poter vendere o impegnare i castelli di Pontennano e di Caprarone, per la somma
 di 1200 fiorini d’oro, ad effetto di pagare i soldati stati al servizio di Arezzo e di Piero Tarlati. La pieve di Capolona sino al secolo XIII designavasi sotto il nomignolo di S. Giovanni in 
 Sulpiciano (quasi fondo della gente Sulpicia), siccome apparisce da alcune membrane della badia di S. Trinita in Alpe, e singolarmente da due del 7 febbrajo 1113, e del 19 gennajo 1230. (ARCH. DIPL.FIOR. 
 Badie di Vallombrosa e di Ripoli.) Nel sec. XIV dipendevano dal plebanato di Capolona otto chiese. 1. S. Pietro ad Apia; 2. S. Nicola a Buriano; 3. S. Salvatore a Vezza; 4. S. Michele a Melisciano; 5. 
 S. Maria a Cincelli; 6. S. Margherita a Marcialla; 7. S. Michele di Casale, detto al Castelluccio; 8. S. Andrea a Casucci. Attualmente sono ridotte a tre sole parrocchie suffraganee: 1. S. Maria a 
 Cincelli; 2. S. Pietro a
 Casanuova; 3. S. Michele a Melisciano. – La parrocchia del Castelluccio con decreto vescovile del 6 novembre 
1770 fu unita all’antica pieve di Sientina, mentre S. Salvatore di Vezza fu annesso alla cura di S. Maria di Bibbiano. 
Le altre chiese parrocchiali da molto tempo innanzi erano state soppresse. Comunità di Capolona. – La Comunità di Capolona occupa 
13869 quadrati di superficie territoriale, dei quali 496 quadrati sono presi da strade e corsi d’acqua. Vi stanziano 1817 abitanti, a ragione
 di 112 abitanti per miglio quadrato. Confina con cinque Comunità. A levante con la Comunità di Subbiano mediante il fiume Arno, a partire dal 
 confluente Zenna sotto il ponte a Caliano sino al mulino della Lama, dove subentra la Comunità di Arezzo, con la quale scende lungo la destra ripa
 del fiume alla brusca voltata che fa l’Arno alla pieve di Sietina di rimpetto allo sbocco della Chiassa, per volgere di là il cammino da ostro a libeccio
 sino al ponte di Buriano. Costà abbandona il fiume voltando la fronte a ponente insieme con la Comunità di Arezzo, la quale lascia sopra il colle di Melisciano,
 dove incontra, da prima i due Comuni distrettuali di Laterina alias di Castiglion Fibocchi, poscia la Comunità di Talla, con la quale percorre il crine dei poggi sino 
 alle sorgenti del fosso Doccia. A questo punto sottentra la Comunità di Castel Focognano, e con essa va a trovare il torrente Zenna, per mezzo del quale ritorna in Arno. 
 Non passano per questa Comunità strade provinciali né Regie. Fra le vie comunicative rotabili si contano due tronchi che si staccano dall’Arno al ponte di Buriano e a S.
 Margherita a Marcialla per condurre alla pieve di Capolona. Non vi sono che piccoli torrenti e borri che scendono dai poggi di Talla attraversando il distretto di Capolona sino all’Arno. 
 La natura del suolo appenninico, che costituisce la superficie di questa Comunità, la sua esposizione a levante e a ostro, il clima temperato e difeso dai venti settentrionali, sono altrettante
 qualità favorevoli per le case di campagna costà erette da varie famiglie e precipuamente per la coltura degli olivi, dei gelsi e delle viti che prosperano nel territorio e costituiscono le risorse
 agricole più lucrose della Comunità di Capolona. Le autorità amministrative e giudiziarie; il conservatore delle Ipoteche e l’ingegnere di Circondario risiedono in Arezzo; la cancelleria Comunitativa 
 trovasi in Castel Focognano.
 </p> 
 <p>
 
POPOLAZIONE della Comunità di CAPOLONA a tre epoche diverse 
 - nome del luogo: Belfiore, titolo della chiesa: S.
 Apollinare (Rettoria), abitanti del 1551: n° 143, abitanti del 1745: n° 100, abitanti del 1833: n° 135 - nome del luogo: Bibbiano, titolo della chiesa: S. Maria (Rettoria),
 abitanti del 1551: n° 246, abitanti del 1745: n° 211, abitanti del 1833: n° 275 - nome del luogo: CAPOLONA, titolo della chiesa: S. Giovanni Battista (Pieve), abitanti del 1551: n° 293,
 abitanti del 1745: n° 376, abitanti del 1833: n° 447 - nome del luogo: Castelluccio, titolo della chiesa: S. Michele, 
 abitanti del 1551: n° 211 (insieme a S. Maria Maddalena - Sietina), abitanti del 1745: n° 220, abitanti del 1833: n° 549 (insieme a S. Maria Maddalena - Sietina) - nome del luogo: Sietina,
 titolo della chiesa: S. Maria Maddalena (Pieve), abitanti del 1551: n° 211 (insieme a S. Michele - Castelluccio), abitanti del 1745: n° 156, abitanti del 1833: n° 549 
 (insieme a S. Michele - Castelluccio) - nome del luogo: Cenina, titolo della chiesa: S. Lucia (Rettoria), abitanti del 1551: n° -, abitanti del 1745: n° 70, abitanti del 1833: n° 94 - nome del luogo:
 S. Martino Sopr’Arno, titolo della chiesa: S. Martino (Pieve), abitanti del 1551: n° 54, abitanti del 1745: n° 304, abitanti del 1833: n° 317 - totale abitanti del 1551: n° 947 - 
 totale abitanti del 1745: n° 1437, - totale abitanti del 1833: n° 1817 
</p>
 
CAPOSELVI, già CAMPOSELVOLI nel Valdarno superiore, Castello con parrocchia (S. Lorenzo) nel piviere di Galatrona, Comunità Giurisdizione e 3 miglia toscane a scirocco di Montevarchi,
 Diocesi e Compartimento di Arezzo. Le rovine di questo castello, ora popolo spicciolato, si trovano sulla pendice settentrionale dei poggi che scendono alla sinistra del fiume Ambra nel piano
 di Levane presso il torrente Trigesimo, detto anche di Caposelvi. Era uno dei castelli del Viscontado di Val d’Ambra spettante ai Conti Guidi, costretti dagli Aretini a pagare per ciò un tributo
 di alto dominio, su di che fu rinnovata l’accomandigia il dì 6 marzo 1255, per i castelli di Camposelvi, Galatrona e Rendola, con patto che detti luoghi fossero esenti per parte degli Aretini da 
 ogni altra imposizione, e che la Comunità di Arezzo dovesse difenderli nei casi di ostile aggressione. Infatti il castello di Caposelvi era presidiato dagli Aretini, allorché nel 1230 fu assalito,
 preso e abbattuto dai Fiorentini. Restaurato posteriormente dai vincitori, questi furono costretti, nel 1312, a cedere alle forze dell’imperatore Arrigo VII, che consegnò Caposelvi agli Aretini, ai
 quali fu tolto per capitolazione nel 1322. Ma all’occasione di altre guerre Bernardo della Carda, avventuriero di masnade, investì improvvisamente, nel 1432, questa militare posizione, comecché poco 
 dopo ritornasse in potere della Signoria di Firenze, non senza grande difficoltà, per opera del capitano Niccolò da Tolentino. (AMMIR. Stor.fior.) La parrocchia (ERRATA: di S. Leonardo) di S. Lorenzo 
 a Caposelvi conta 362 abitanti. 
</p>
<p> 
CAPPELLA (S. MARTINO ALLA) nella Vallecola, Comunità e un miglio a settentrione di Serravezza, Giurisdizione di Pietrasanta, Diocesi di Pisa, già di LuniSarzana, 
Compartimento di Pisa. Risiede sulla riva sinistra del torrente Serra, fra gli sproni marmorei di Trambiserra e di Basati, propagine meridionale del Monte Altissimo.
 – È la pieve primitiva di Seravezza, di patronato dei nobili di Corvaja e di Vallecchia, compresa fra le loro giurisdizioni in un 
istrumento di concordia del 9 ottobre 1219. Forse è quel luogo di Capelle nominato in una pergamena
 dell’archivio arcivescovile lucchese dell’anno 721 spettante al nobile Pertualdo padre del vescovo Peredeo che fu stipite di una consorteria di nobili della Versilia. 
 (MEMOR. LUCCH. T. III e IV) Esistono nei contorni della Cappella le più vetuste cave di marmo bianco ordinario e di marmo turchino (bardiglio) spettanti al Seravezzino distretto. 
 Vi si scavava nel secolo XIV per conto dell’Opera di S. Maria del Fiore che ne ebbe il possesso dal Comune di Firenze: e vi si lavora anche oggidì con molto successo e frutto di quella popolazione.
 – Vedere SERAVEZZA.  La parrocchia di S. Martino alla Cappella conta 1062 abitanti. 
</p>
<p>
CAPPIANO nel Valdarno inferiore. Villa con ponte già munito di torri sul passo più importante del canal maestro dell’Usciana lungo la via Francesca o Romea, 
dove già fu un’antica pieve (S. Pietro) ora annessa alla parrocchia Comunità Giurisdizione e quasi 2 miglia toscane a maestro di Fucecchio, Diocesi di Sanminiato, 
già di Lucca, Compartimento di Firenze. Cappiano figura nella storia ecclesiastica non tanto per la distrutta sua pieve, della quale si trovano memoria sino dal 772, 
quanto per la Badia Vallombrosana di S. Bartolommeo e Cappiano che si rammemora dal secolo XII sino al XVIII, come ancora per uno spedale che ivi ebbero gli ospitalieri dell’Altopascio,
 per opera dei quali fu edificato e mantenuto l’antico ponte a Cappiano. È noto nella storia civile, perché Cappiano, nel 1266, fu preso dai ghibellini di Pisa, ritolto poco dopo dai guelfi 
 di Lucca, venduto nel 1281 con tutto il suo distretto per lire 500 al Comune di Fucecchio che vi destinò un castellano; unito in un solo Comune con Fucecchio per annuenza del governo di Lucca,
 nel 1309; occupato dai Fiorentini nel 1325, e ben tosto ripreso e diroccato dall’eroe dell’Altopascio, finché nel 1339, venuta la Valle di Nievole sotto il dominio della Repubblica fiorentina,
 furono rifatte tutte le fortificazioni e ripari al ponte alle Calle di Cappiano; né dopo quell’epoca Cappiano vide altri padroni, con tutto che l’imperatore Carlo IV, ripetendo il diploma di Ottone IV,
 confermasse ai vescovi di Lucca, oltre la giurisdizione ecclesiastica, il feudo di Cappiano con altre ville del Valdarno inferiore. Nel 1637, il principe Lorenzo figlio del Gran Duca Ferdinando I fece 
 costruire in Cappiano una fabbrica ad uso di villa con alcune altre abitazione un’ampia vasca per la conserva dei pesci che nelle escrescenze del padule entravano nelle reti alla Calla del ponte
 preaccennato. Ma il ponte a Cappiano è sopra ogn’altro rinomato nella storia idraulica per le operazioni a cui fu soggetta questa chiave emissaria del padule di Fucecchio. – Vedere VALLE di NIEVOLE.
 Dal ponte a Cappiano era poco distante il Borgo nuovo e l’antica Badia di Fucecchio, già compresa nel piviere di S. Pietro a Cappiano con la distrutta chiesa di S. Quirico, prope Arme (Usciana),
 con S. Giorgio d’Oltrario; S. Stefano di Poppio, S. Lucia a Comana, S. Vito di Santacroce, il monastero di S. Bartolommeo di Cappiano, e S. Maria Canova. (LAMI, Hodoep.) 
	</p>
 </body>